<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>europe on Maciek's blog</title><link>https://blog.mmakowski.com/tags/europe/</link><description>Recent content in europe on Maciek's blog</description><generator>Hugo -- gohugo.io</generator><language>en-us</language><lastBuildDate>Sat, 30 Jun 2018 00:00:00 +0000</lastBuildDate><atom:link href="https://blog.mmakowski.com/tags/europe/index.xml" rel="self" type="application/rss+xml"/><item><title>Kuzyni Any Rity</title><link>https://blog.mmakowski.com/travel/kuzyni-any-rity/</link><pubDate>Sat, 30 Jun 2018 00:00:00 +0000</pubDate><guid>https://blog.mmakowski.com/travel/kuzyni-any-rity/</guid><description>Alentejo Mam do krajów śródziemnomorskich sentyment. Kombinacja klimatu, jedzenia, kultury, architektury, usposobienia, a pewnie w głównej mierze jakieś abstrakcyjne, atrakcyjne pojęcie “śródziemnomorskości”, ciągną mnie w ten rejon. Do Portugalii zawsze jednak przyjeżdżam pod jakimś pretekstem. Poprzednio było to rodzinne spotkanie w okolicach Porto, teraz odwiedziny u pary przyjaciół, Any Rity i Davida, mieszkających w Castro Verde, niewielkim miasteczku w regionie Alentejo, dwie godziny jazdy na południe od Lizbony. To dobra baza do wycieczek nad morze, zarówno na zachodnie (Alentejo) jak i południowe wybrzeże (Algarve).</description></item><item><title>Auguststraße i bunkier</title><link>https://blog.mmakowski.com/travel/auguststra%C3%9Fe-i-bunkier/</link><pubDate>Wed, 06 Apr 2016 00:00:00 +0000</pubDate><guid>https://blog.mmakowski.com/travel/auguststra%C3%9Fe-i-bunkier/</guid><description>Z jednej strony ulicę zamyka Tacheles. Artyści się wyprowadzili, były squat stoi pusty. Z podcieni na piętrze wciąż straszą rzeźby ze złomu, maszkarony z nosami zrobionymi z kranów. Z bocznej ściany wydostać się próbuje gigantyczny karaluch. Na drugim końcu jest cmentarz garnizonowy. Po przeciwnej stronie ulicy, na zrujnowanej kamienicy, napis “Soldaten sind Mörder”, oraz transparent głoszący, że zatroskanym mieszczanom oraz ich nazistowskim poplecznikom należy wyrwać zęby.
Pod numerami 11-13 mieści sie była Jüdische Mädchenschule – budynek prosty i funkcjonalny, zbudowany przez Aleksandra Beera w latach 20 XX w.</description></item><item><title>Między Ateną a Prorokiem Eliaszem</title><link>https://blog.mmakowski.com/travel/mi%C4%99dzy-aten%C4%85-a-prorokiem-eliaszem/</link><pubDate>Sun, 10 May 2015 00:00:00 +0000</pubDate><guid>https://blog.mmakowski.com/travel/mi%C4%99dzy-aten%C4%85-a-prorokiem-eliaszem/</guid><description>Αθήνα Hotel Ionihos wystrojem przywołuje na myśl lata siedemdziesiąte: w foyer ściany wyłożone sklejką w tekowym, matowym pomarańczu, prostokątne zestawy kanapowe, spójność stylistyczną zaburza tylko posadzka z prawdziwego kamienia zamiast lastriko. Śniadanie skromne, na smażone jajka trzeba polować, bo szybko znikają, żadnych warzyw ani jogurtu, niedojrzałe kiwi w charakterze źródła witamin. W nocy kaloryfer grzeje, a na zewnątrz 17 stopni. O szóstej rano świergot ptaków, ryk syreny policyjnej i autobusowych silników skutecznie wyrywa ze snu.</description></item><item><title>Obrazki z Rumunii</title><link>https://blog.mmakowski.com/travel/obrazki-z-rumunii/</link><pubDate>Sun, 31 Aug 2014 00:00:00 +0000</pubDate><guid>https://blog.mmakowski.com/travel/obrazki-z-rumunii/</guid><description>Gaz Cholerne konkurencyjne standardy. W Timișoarze zaopatrzyć sie mieliśmy w prowiant na cztery-pięć dni oraz pojemnik z gazem. Razowy chleb zrobiliśmy w domu i przywieźliśmy ze sobą, na miejscu kupiliśmy suchą kiełbasę, kawałek wędzonki, rybki w puszce, ryż, zupy i sosy w proszku, suszone owoce, orzechy oraz kilo czekolady. Zakupiona w miejscowym sklepie turystycznym butla z gwintowanym przyłączem typu UNEF okazała się (oczywiście) nie pasować do naszego palnika typu Campingaz. W hotelu wyciągnąłem scyzoryk i sukcesywnie przycinając plastikowe ząbki na klemie mocującej palnik do butli zmusiłem w końcu ten zestaw do odpalenia.</description></item><item><title>Duża wyspa, nie Sycylia</title><link>https://blog.mmakowski.com/travel/du%C5%BCa-wyspa-nie-sycylia/</link><pubDate>Wed, 03 Jul 2013 00:00:00 +0000</pubDate><guid>https://blog.mmakowski.com/travel/du%C5%BCa-wyspa-nie-sycylia/</guid><description>Urlop nas zaskoczył, nie spodziewaliśmy się go w końcu sierpnia. W sierpniu jeździ się na urlop jak się ma dzieci, albo jak jest się miłośnikiem Central Line w godzinach szczytu i chce się przenieść doznania sardynki w puszce na plaże Costa Blanca lub do klubów Ibizy. Jakby się jednak chwilę zastanowić, ostatni tydzień sierpnia był nieunikniony, zbiegły się bowiem wówczas termin oddania pracy i koniec kontraktu. Nie zastanawialiśmy się najwidoczniej, bo wyszło tak, że zorientowaliśmy się na dwa tygodnie przed terminem – a dwa tygodnie przed terminem w sierpniu, to jak ostatni moment.</description></item><item><title>Stolica Europy</title><link>https://blog.mmakowski.com/travel/stolica-europy/</link><pubDate>Mon, 03 Dec 2012 00:00:00 +0000</pubDate><guid>https://blog.mmakowski.com/travel/stolica-europy/</guid><description>Z Brukseli pamiętam koronkowy Grote Markt i kupę restauracji zachęcających apetycznymi menu. Zawitałem tu w 2001 roku, na InterRailu, z miesięcznym budżetem w wysokości 500 złotych. Byłem w tym czasie zafascynowany Gryphonem, i gdy czwartego dnia po wyjeździe z Warszawy mieliśmy krótki postój w Hamburgu, zaopatrzyłem się w szałamaję.
Przez resztę podróży bezskutecznie próbowałem wydobyć z niej jakiś dźwięk, aż w końcu stroik się rozsechł, i tyle było zabawy. Skutek tego zakupu był taki, że w Brukseli, podczas gdy Mierniczy z Młodożeńcem zajadali się risotto (to chyba była najtańsza pozycja w menu jednej z knajp przy Korte Beenhouwersstraat), ja mogłem się tylko z zazdrością przyglądać.</description></item></channel></rss>