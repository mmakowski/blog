<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>southeast asia on Maciek's blog</title><link>https://blog.mmakowski.com/tags/southeast-asia/</link><description>Recent content in southeast asia on Maciek's blog</description><generator>Hugo -- gohugo.io</generator><language>en-us</language><lastBuildDate>Mon, 14 Feb 2011 00:00:00 +0000</lastBuildDate><atom:link href="https://blog.mmakowski.com/tags/southeast-asia/index.xml" rel="self" type="application/rss+xml"/><item><title>Po powrocie</title><link>https://blog.mmakowski.com/travel/wyprawa-2010-11/po-powrocie/</link><pubDate>Mon, 14 Feb 2011 00:00:00 +0000</pubDate><guid>https://blog.mmakowski.com/travel/wyprawa-2010-11/po-powrocie/</guid><description>30 stycznia, zgodnie z planem wróciliśmy do domu. Minęły od tego czasu dwa tygodnie, wypadałoby więć jakoś go podsumować zanim wszystko wyleci z głowy. Wycieczka spełniła wszystkie moje oczekiwania i nawet rezygnacji z Fraser Island i Gold Coast nie wspominam z żalem, bo dzięki temu zobaczylismy australijski outback. A co dokładnie było takie fajne? Jakie pomysły się nie sprawdziły?
Pomysły Poniżej trzy listy. Pierwsza zawiera rzeczy, które może nie są oczywiste (jak Angkor Wat czy Wielka Rafa), ale godne polecenia, zapadające w pamięć jako coś fajnego.</description></item><item><title>Singapur</title><link>https://blog.mmakowski.com/travel/wyprawa-2010-11/singapur/</link><pubDate>Sat, 29 Jan 2011 00:00:00 +0000</pubDate><guid>https://blog.mmakowski.com/travel/wyprawa-2010-11/singapur/</guid><description>Singapur to już ostatni przystanek na naszej trasie. Zatrzymaliśmy się tu na trzy dni; Ania chciała jeszcze trochę skorzystać ze wody i słońca, ja powałęsać się po mieście. Woda owszem, była, nawet w dużych ilościach, jednak nie w formie, na jaką liczyliśmy, bo leciała z chmur. Słońce też się pojawiało, ale z reguły nie wtedy, kiedy woda; Ania była niepocieszona.
Wałęsanie się wychodziło nieco lepiej. Pierwszego dnia obeszliśmy Chinatown, nadbrzeże przy sali koncertowej (zwanej durianem, ze względu na przypominający ten owoc kolczasty dach) i centrum biznesowe, kolejnego zajrzeliśmy do tonącego w strugach deszczu Little India.</description></item><item><title>Powrót do cywilizacji</title><link>https://blog.mmakowski.com/travel/wyprawa-2010-11/powr%C3%B3t-do-cywilizacji/</link><pubDate>Mon, 03 Jan 2011 00:00:00 +0000</pubDate><guid>https://blog.mmakowski.com/travel/wyprawa-2010-11/powr%C3%B3t-do-cywilizacji/</guid><description>Zakończyliśmy już azjatycką część naszej przygody. Po Sylwestrze w Sajgonie i pożegnaniu z Trungiem i Justyną, pierwszego stycznia rano zapakowaliśmy się w samolot do Singapuru, skąd, tego samego dnia wieczorem, wylecieliśmy do Australii.
Siedząc w Starbucksie w Plaza Singapura i wyglądając na zalaną deszczem Orchard Road czułem się zabawnie. W mieście tym gościłem przez dwa tygodnie ponad trzy lata temu i nie powiedziałbym, że się w jakikolwiek sposób z nim zżyłem, jednak teraz, po czterech tygodniach podróży przez kompletnie obce miejsca czułem się jakbym po raz pierwszy od piętnastu lat odwiedzał budynek swojej podstawówki.</description></item><item><title>Rzemieślnicza Republika Wietnamu</title><link>https://blog.mmakowski.com/travel/wyprawa-2010-11/rzemie%C5%9Blnicza-republika-wietnamu/</link><pubDate>Sat, 01 Jan 2011 00:00:00 +0000</pubDate><guid>https://blog.mmakowski.com/travel/wyprawa-2010-11/rzemie%C5%9Blnicza-republika-wietnamu/</guid><description>Diamond Shopping Mall znajduje się przy jednej z najbardziej reprezentacyjnych ulich Sajgonu, biegnącej od frontu Pałacu Zjednoczenia. Na parterze tego ekskluzywnego centrum handlowego kupić można perfumy Chanel, Gucci i innych cenionych marek. Kolejne piętra oferują ubrania od najsłynniejszych projektantów, zegarki Rolex i Omega i inne luksusowe akcesoria. Podobnie jak marki, ceny są dla przybysza z Zachodu znajome: od dziesiątków dolarów za flakony perfum po tysiące za kreacje i zegarki.
Dwudziestominutowy spacer na południe, najpierw ulicą Pasteura a później w prawo, w Le Loi, zaprowadzi nas do Bien Thanh.</description></item><item><title>Z Hanoi do Sajgonu</title><link>https://blog.mmakowski.com/travel/wyprawa-2010-11/z-hanoi-do-sajgonu/</link><pubDate>Fri, 31 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/z-hanoi-do-sajgonu/</guid><description>Pisanie niniejszego sprawozdania wyglądać miało tak, że po dniu zwiedzania, usadowiwszy się w pokoju hotelowym, przez dwie lub trzy godziny spisuję wrażenia i przemyślenia w ciekawej i pomysłowej formie. Rzeczywistość okazuje się nieco inna; za wyjątkiem Don Khon i Vientiane, gdzie mieliśmy parę dni wytchnienia, reszta wycieczki to maraton: zwiedzanie, szukanie hoteli, szukanie transportu do następnego miejsca, jazda autobusami itd. Trudno wykroić wystarczającą ilość czasu żeby pomyśleć jak i o czym napisać – pozostaje pożegnać się z inteligentną formą i po prostu notować naprędce to, co się wydarzyło – zanim się wszystko pozapomina.</description></item><item><title>Wigilia w Hanoi</title><link>https://blog.mmakowski.com/travel/wyprawa-2010-11/wigilia-w-hanoi/</link><pubDate>Mon, 27 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/wigilia-w-hanoi/</guid><description>Aż trudno uwierzyć, że od naszego przylotu do Hanoi minęły tylko trzy dni. Tyle się w tym czasie wydarzyło, że trudno wszystko spamiętać, obawiam się więc, że niniejsze sprawozdanie będzie sprawiało wrażenie poszatkowanego i przeładowanego – spróbujmy jednak zrelacjonować co najważniejsze. Trung, gdy się z nim umawialiśmy na spotkanie, stwierdził, że “mama wszystko załatwi”. Nie wiedzieliśmy czego się spodziewać; przed naszym wylotem z Vientiane do Hanoi dowiedzieliśmy się jedynie, że hotel mamy już załatwiony i opłacony – o zwrocie kosztów mowy nie było – i żeby tam się po przylocie udać.</description></item><item><title>Azja po dwóch tygodniach</title><link>https://blog.mmakowski.com/travel/wyprawa-2010-11/azja-po-dw%C3%B3ch-tygodniach/</link><pubDate>Thu, 23 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/azja-po-dw%C3%B3ch-tygodniach/</guid><description>Vientiane jest zabawne. Ma fontanny, które włączane są tylko gdy nieopodal przejeżdżają kolumny samochodów z oficjelami, i Champs-Élysées z żelbetowym łukiem triumfalnym, w którym mieszczą się stragany z pamiątkami. Poza tym jest to miasto nad wyraz kameralne i spokojne. Lenimy się tu, wałęsając się po mieście, szukając biżuterii i ozdób do kostiumów tanecznych i nadrabiając zaległości we wgrywaniu zdjęć na Flickr. Korzystając z braku wydarzeń do zrelacjonowania podzielę się więc spostrzeżeniami dotyczącymi tego kawałka Azji, który do tej pory udało nam się zobaczyć.</description></item><item><title>Jedna z czterech tysięcy</title><link>https://blog.mmakowski.com/travel/wyprawa-2010-11/jedna-z-czterech-tysi%C4%99cy/</link><pubDate>Sat, 18 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/jedna-z-czterech-tysi%C4%99cy/</guid><description>Właściciel wrócił po jakichś dwudziestu minutach. Na kierownicy motoroweru wisiała torba z jajkami i czymś, co wyglądało jak dynia. Ze świeżo zakupionymi wiktuałami udał się do znajdującej się za przepierzeniem z bambusowej plecionki kuchni i po chwili dało się słyszeć odgłosy przygotowywania naszego śniadania: naleśnika z ananasem i omletu z dynią. Siedzimy pod opartym na ażurowej konstrukcji z bambusowych pali dachem krytym ryżową słomą. Prócz nas w lokalu jest tylko dziesięcioletnia może córka właściciela, oglądająca w telewizji jakąś lokalną telenowelę i bawiąca się z małym kotem o przykrótkim, poskręcanym ogonie.</description></item><item><title>Phnom Penh</title><link>https://blog.mmakowski.com/travel/wyprawa-2010-11/phnom-penh/</link><pubDate>Wed, 15 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/phnom-penh/</guid><description>Phnom Penh to druga, po Bangkoku, azjatycka stolica, którą przyszło nam odwiedzić. Jest od głównego miasta Tajlandii znacznie mniej turystyczna, kierowcy tuk tuków nie są natarczywi, można się przespacerować wzdłuż rzeki (w Bangkoku nabrzeże jest zabudowane) i generalnie jest jakby bardziej kameralnie, autentycznie i sympatycznie. Nas sprowadziły tu przede wszystkim dwie pamiątki po Czerwonych Khmerach: muzeum w osławionym więzieniu Toul Sleng i tzw. “pola śmierci” w Choeung Ek, pod miastem.</description></item><item><title>Angkor</title><link>https://blog.mmakowski.com/travel/wyprawa-2010-11/angkor/</link><pubDate>Mon, 13 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/angkor/</guid><description>Po opuszczeniu parku Khao Yai przedostaliśmy się przez granicę, dotarliśmy do Siem Reap, spotkaliśmy się z od dawna nie widzianą przyjaciółką z Japonii, uczciliśmy urodziny Marty i odwiedziliśmy jeden z głównych punktów naszej wizyty w Azji, ruiny świątyń z okresu świetności królestwa Khmerów. Angkor Wat zobaczyć na pewno warto, choć trzeba być przygotowanym na to, że pomimo niezbyt dogodnej lokalizacji turystów przybywają tam tysiące i że proponowane standardowo sposoby zwiedzania nie mają wiele sensu.</description></item><item><title>Park narodowy Khao Yai</title><link>https://blog.mmakowski.com/travel/wyprawa-2010-11/park-narodowy-khao-yai/</link><pubDate>Thu, 09 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/park-narodowy-khao-yai/</guid><description>Do Pak Chong dotarliśmy zgodnie z planem i bez większych przygód. Do mniejszych zaliczyć można taksówkę, która zaczęła nas wieźć na nie tę stację kolejową, ale zapas czasu wystarczył na korektę i skończyło się jedynie na rachunku dwa razy wyższym, niż zakładaliśmy (lecz wciąż o połowę niższym niż wywoławcza cena tuktukersów z Khao San, ktorzy zawsze mówią “200”, dokąd by się nie chciało jechać). Dalej poszło gładko: wsiedliśmy w ten pociąg co trzeba, w Ayutthaya dosiedli się Kuba z Martą, udało nam się też wysiąść na właściwej stacji.</description></item><item><title>Bangkok</title><link>https://blog.mmakowski.com/travel/wyprawa-2010-11/bangkok/</link><pubDate>Tue, 07 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/bangkok/</guid><description>Do Bangkoku dotarliśmy przed siódmą rano, po jedenastogodzinnym locie, podczas którego przespałem może godzinę, tak że plan bezbolesnego przestawiania czasu diabli wzięli. Miejsca mieliśmy całkiem sporo, cały, trzymiejscowy rząd dla nas dwojga, ale nie sposób było znaleźć pozycji, w której dałoby się usnąć. Fotele w klasie biznes mają jednak tę istotną przewagę, że można z nich zrobić w pełni funkcjonalne łóżko. Jakoś dolecieliśmy, i kolejny etap stanowiło uzyskanie wizy do Tajlandii.</description></item><item><title>Ostatni tydzień przed wyjazdem</title><link>https://blog.mmakowski.com/travel/wyprawa-2010-11/ostatni-tydzie%C5%84-przed-wyjazdem/</link><pubDate>Wed, 01 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/ostatni-tydzie%C5%84-przed-wyjazdem/</guid><description>Mam obawy, że ilość dywagacji nie na temat, którymi w ostatnim czasie okraszam ten blog, powoduje, że staje się on dla czytelników niestrawny. Z drugiej jednak strony muza (Klio to czy Kalliope?) najwyraźniej nie daje spokoju i wena twórcza musi znaleźć gdzieś ujście. Postanowiłem przeprowadzić więc eksperyment: nagłówki akapitów stanowią słowa kluczowe, z których wyczytać można, co się dzieje, a to, co pomiędzy nimi, to wypełniacz ze standardową dawką wodolejstwa.</description></item><item><title>Wymiękanie noclegowe</title><link>https://blog.mmakowski.com/travel/wyprawa-2010-11/wymi%C4%99kanie-noclegowe/</link><pubDate>Sun, 21 Nov 2010 00:00:00 +0000</pubDate><guid>https://blog.mmakowski.com/travel/wyprawa-2010-11/wymi%C4%99kanie-noclegowe/</guid><description>Zacząć się może tak pięknie. Wyśpiwszy się w samolocie przybywamy w do Bangkoku, wkraczamy do hotelu na Khao San road, oglądamy pokój, kręcimy nosem, w końcu zniesmaczeni wychodzimy, wchodzimy do innego, tam, wiedząc, na co powinniśmy być przygotowani, od razu podajemy cenę cztery razy niższą niż zaoferowana, i twardo negocjując pozbawiamy hotelarzy argumentów aż w końcu muszą oddać nam swój najlepszy pokój za połowę ceny. Wszystko razem zajmuje piętnaście minut, po upływie których idziemy na miasto i zażywamy uroków stolicy Tajlandii.</description></item><item><title>Na zdrowie</title><link>https://blog.mmakowski.com/travel/wyprawa-2010-11/na-zdrowie/</link><pubDate>Mon, 15 Nov 2010 00:00:00 +0000</pubDate><guid>https://blog.mmakowski.com/travel/wyprawa-2010-11/na-zdrowie/</guid><description>Zajmowanie się sprawami zdrowotnymi przed wyjazdem to dla mnie zupełna nowość. Zawsze byłem zdania, że apteczki i lekarstwa to bezużyteczny ciężar, który zajmuje tylko miejsce w bagażu, zmniejsza szansę znalezienia w kieszeni plecaka tego, czego się akurat szuka i dodatkowo może przysporzyć kłopotów przy kontrolach granicznych, bo substancje dozwolone tu mogą być surowo zakazane tam, i na odwrót. Poza tym wiadomo, że najlepszym sposobem na chorobę jest udawać, że jej nie ma.</description></item><item><title>Ekwipunek tropikalny</title><link>https://blog.mmakowski.com/travel/wyprawa-2010-11/ekwipunek-tropikalny/</link><pubDate>Wed, 10 Nov 2010 00:00:00 +0000</pubDate><guid>https://blog.mmakowski.com/travel/wyprawa-2010-11/ekwipunek-tropikalny/</guid><description>Przy okazji wcześniejszych wyjazdów zgromadziliśmy sporo sprzętu turystycznego: plecaki, kurtki, buty itp. Jako że nasze wycieczki ograniczały się dotychczas do Europy, a w ostatnich latach właściwie wyłącznie do Anglii, wyposażenie to przystosowane jest do innego nieco klimatu niż ten, który nas czeka w Azji i Australii. Ponadto charakter wyprawy będzie dość zróżnicowany: sporo czasu planujemy spędzać w miastach i miasteczkach Kambodży i Wietnamu, kilka tygodni w samochodzie, być może kilka dni w dżungli.</description></item><item><title>Itinerer</title><link>https://blog.mmakowski.com/travel/wyprawa-2010-11/itinerer/</link><pubDate>Sat, 06 Nov 2010 00:00:00 +0000</pubDate><guid>https://blog.mmakowski.com/travel/wyprawa-2010-11/itinerer/</guid><description>Mały suplement do poprzedniego odcinka, czyli gdzie kiedy planujemy być:
kiedy co 5-6 lot Londyn — Bangkok 6-7 Bangkok 8-9 Khao Yai 10 w drodze do Siem Reap 11-12 Angkor Wat 13 w drodze do Phnom Penh 14-15 Phnom Penh 15 w drodze do Laosu 16-18 4000 wysp 19 w drodze do Vientiane 20-22 Vientiane 23 w drodze do Hanoi 24-26 zatoka Halong 27-31 z Hanoi do Sajgonu 1-2 loty Sajgon — Singapur oraz Singapur — Darwin — Cairns 3-5 Wielka Rafa 6-24 z Cairns do Sydney 25 Sydney 26 lot Sydney — Darwin — Singapur 27-28 Singapur 29-30 lot Singapur — Kuala Lumpur — Londyn</description></item><item><title>Trasa</title><link>https://blog.mmakowski.com/travel/wyprawa-2010-11/trasa/</link><pubDate>Fri, 05 Nov 2010 00:00:00 +0000</pubDate><guid>https://blog.mmakowski.com/travel/wyprawa-2010-11/trasa/</guid><description>Jedziemy na wakacje! O dłuższej przerwie myślałem od jakichś dwóch lat i po licznych perypetiach, rezygnacji z ambitnych planów podróży z Alaski do Terra del Fuego, bojach Ani o urlop i zawirowaniach związanych z moją pracą stanęło na tym, że piątego grudnia wyjeżdżamy na osiem tygodni do Azji południowo-wschodniej i Australii.
Na początku tego roku, po ustaleniu, że do dyspozycji mamy około dwóch miesięcy, krystalizować zaczęły się pomysły na trasę: początkowo była to jazda samochodem z zachodu na wschód Australii, później do planu dołączyła Nowa Zelandia, w następnej kolejności fragmenty Azji południowo-wschodniej, które byłyby po drodze.</description></item></channel></rss>