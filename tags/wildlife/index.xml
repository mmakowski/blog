<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>wildlife on Maciek's blog</title><link>https://blog.mmakowski.com/tags/wildlife/</link><description>Recent content in wildlife on Maciek's blog</description><generator>Hugo -- gohugo.io</generator><language>en-us</language><lastBuildDate>Wed, 16 May 2018 00:00:00 +0000</lastBuildDate><atom:link href="https://blog.mmakowski.com/tags/wildlife/index.xml" rel="self" type="application/rss+xml"/><item><title>Przyroda i arystokracja</title><link>https://blog.mmakowski.com/travel/przyroda-i-arystokracja/</link><pubDate>Wed, 16 May 2018 00:00:00 +0000</pubDate><guid>https://blog.mmakowski.com/travel/przyroda-i-arystokracja/</guid><description>W zeszłym roku Z. wpadła na pomysł, żeby kupić samochód i robić sobie długoweekendowe wypady do parków narodowych. No więc kupiłem, trzynastoletniego Forda StreetKa, któremu po pięciu minutach jazdy wystrzeliła uszczelka z pod głowicy, tak że później bałem się nim jechać dalej niż 10 mil, i ostatecznie sprzedałem go dwóm Rumunom za 300 funtów. Do parków tym niemniej jeździmy, wynajętymi autami, co ma same prawie zalety: wychodzi taniej, samochody są nowiutkie, i można sobie zrobić testy jak się z różnymi autami żyje.</description></item><item><title>W sawannie i w buszu</title><link>https://blog.mmakowski.com/travel/w-sawannie-i-w-buszu/</link><pubDate>Sun, 07 Feb 2016 00:00:00 +0000</pubDate><guid>https://blog.mmakowski.com/travel/w-sawannie-i-w-buszu/</guid><description>Safari polega na tym, że się je, je i je, aż się nie można ruszyć, a później wsiada się w Land Cruisera albo (znacznie rzadziej) w Defendera i jest się wożonym po niesamowitych wertepach. Poza tym ogląda się dzikie zwierzęta – pomimo moich obaw, czy w porze deszczowej jakieś w ogóle można zobaczyć, było ich mnóstwo.
Zaczęło się od tego, że dzień przed wyjazdem Gerrard, nasz kierowca i przewodnik, przyszedł do naszej kwatery w Arusha aby omówić plany safari.</description></item><item><title>Kto chce na Kilimandżaro</title><link>https://blog.mmakowski.com/travel/kto-chce-na-kilimand%C5%BCaro/</link><pubDate>Mon, 14 Sep 2015 00:00:00 +0000</pubDate><guid>https://blog.mmakowski.com/travel/kto-chce-na-kilimand%C5%BCaro/</guid><description>W styczniu wchodzimy z Anią na Kilimandżaro i szukamy towarzystwa.
Itinerer 16 stycznia (sobota): Lot do Nairobi (09:00, Heathrow, 8.5h). Nocleg w hotelu gdzieś przy lotnisku. 17: Bus z Nairobi do Arusha (około 5h). Nocleg w Arusha załatwiony przez Team Kilimanjaro (TK). 18-25: Wejście na Kilimandżaro (8 day TK Lemosho ‘Excel Series’, z noclegiem w kraterze). 26-29: Safari: Tarangire, Ngorongoro, Lake Manyara, dzień z buszmenami uczącymi surwiwalu. Organizowane przez Safari Tours Tanzania, opcja semi-luxury.</description></item><item><title>Ucieczka na zachód</title><link>https://blog.mmakowski.com/travel/wyprawa-2010-11/ucieczka-na-zach%C3%B3d/</link><pubDate>Wed, 12 Jan 2011 00:00:00 +0000</pubDate><guid>https://blog.mmakowski.com/travel/wyprawa-2010-11/ucieczka-na-zach%C3%B3d/</guid><description>9 stycznia Lake Eacham – okolice Woodstock, 442 – 909 kilometr O szóstej rano można było nas zastać w parku na ławce nad rzeczką, w ciszy i skupieniu wpatrujących się w taflę wody. Nie staliśmy się bynajmniej miłośnikami wędkowania; próbowaliśmy dojrzeć dziobaki, które podobno żerują w tym miejscu. Na próżno – pora roku nie jest po temu najlepsza, a dziobaki to bardzo płochliwe stowrzenia
Szczęścia do dużych egzemplarzy tutejszej fauny póki co nie mamy.</description></item><item><title>Wilgotne tropiki</title><link>https://blog.mmakowski.com/travel/wyprawa-2010-11/wilgotne-tropiki/</link><pubDate>Sat, 08 Jan 2011 00:00:00 +0000</pubDate><guid>https://blog.mmakowski.com/travel/wyprawa-2010-11/wilgotne-tropiki/</guid><description>6 stycznia Cairns – Cape Tribulation, 0 – 162 kilometr Przed południem odebraliśmy 434 MZX z biura w centrum Cairns, dokąd z Kubą wybraliśmy się z naszego couchsurfingowego locum na piechotę. Mój apel o nadanie pojazdowi pięknej nazwy, na wzór okrętów i statków kosmicznych, został zignorowany (a szkoda; o ile bardziej dostojnie brzmiałoby: “Z dziennika pokładowego Endavour” albo “Z dziennika pokładowego Bee’s Knees”!), pozostaniemy więc przy identyfikatorze, który nadało mu państwo australijskie, a może stan Queensland, nie wiem dokładnie jak się tu rzeczy mają.</description></item><item><title>Dwa dni w mokrych gaciach</title><link>https://blog.mmakowski.com/travel/wyprawa-2010-11/dwa-dni-w-mokrych-gaciach/</link><pubDate>Wed, 05 Jan 2011 00:00:00 +0000</pubDate><guid>https://blog.mmakowski.com/travel/wyprawa-2010-11/dwa-dni-w-mokrych-gaciach/</guid><description>Rekina przegapić się nie dało. Był niepokaźnych rozmiarów, długi może na metr, z białym czubkiem płetwy – normalnie możnaby na niego nie zwrócić uwagi, ale teraz światło sześciu latarek było zwrócone właśnie na jego podłużny korpus, wszędzie indziej była nieprzenikniona ciemność. Przypomniałem sobie instrukcję obrony przed rekinem: oświetlić się latarką, żeby zobaczył, jaki jestem duży – wtedy przestanę dla niego być atrakcyjny jako pokarm. Manewr ten okazał się tym razem niepotrzebny; rekin, po początkowym zainteresowaniu światłem latarek, odpłynął w siną (a raczej czarną) dal.</description></item><item><title>Park narodowy Khao Yai</title><link>https://blog.mmakowski.com/travel/wyprawa-2010-11/park-narodowy-khao-yai/</link><pubDate>Thu, 09 Dec 2010 00:00:00 +0000</pubDate><guid>https://blog.mmakowski.com/travel/wyprawa-2010-11/park-narodowy-khao-yai/</guid><description>Do Pak Chong dotarliśmy zgodnie z planem i bez większych przygód. Do mniejszych zaliczyć można taksówkę, która zaczęła nas wieźć na nie tę stację kolejową, ale zapas czasu wystarczył na korektę i skończyło się jedynie na rachunku dwa razy wyższym, niż zakładaliśmy (lecz wciąż o połowę niższym niż wywoławcza cena tuktukersów z Khao San, ktorzy zawsze mówią “200”, dokąd by się nie chciało jechać). Dalej poszło gładko: wsiedliśmy w ten pociąg co trzeba, w Ayutthaya dosiedli się Kuba z Martą, udało nam się też wysiąść na właściwej stacji.</description></item></channel></rss>