<!doctype html><html lang=en-us><head><meta charset=utf-8><meta name=viewport content="width=device-width,initial-scale=1"><title>Gran Bis | Maciek's blog</title><link rel=stylesheet href=/css/style.css><link rel=stylesheet href=/css/fonts.css></head><body><nav><ul class=menu><li><a href=/technology/>Tech</a></li><li><a href=/travel/>Travel</a></li><li><a href=/cooking/>Cook</a></li></ul><hr></nav><div class=article-meta><h1><span class=title>Gran Bis</span></h1></div><main><h2 id=spaleni-słońcem>Spaleni słońcem</h2><p>Wydawało się, że spacer będzie lajtowy, 10 km, głównie z górki. Nie wziąłem pod uwagę uruchamiającej agorafobię ekspozycji, odwodnienia i niewystraczającej ochrony przed słońcem – ramiona spalone, brak picia na szczęście bez większych konsekwencji. Będę musiał bardziej na serio podchodzić do roli przewodnika, pilnować smarowania i naciskać na sikanie w krzakach. Za to dzięki budzącym lęk ekspozycjom wiem już, która przyjaciółka odziedziczy którą paletę. Mi zostaną koty.</p><h2 id=gospodarze>Gospodarze</h2><p>Daniel i Marcin są jedną nogą wyprowadzeni na stałe na Kanary. Bo w Polsce kobieta i mężczyzna, strefy wolne, nagonka i te sprawy. I przez to fajni ludzie uciekają. Jeden z tego plus, możemy u nich mieszkać. Samo centrum Maspalomas, trzy kroki od Yumbo Center, duży, ładny apartament, basen, którego jestem jedynynm użytkownikiem. Chłopaki są super, Daniel kręci Tiktoki, Marcin paczkuje gry komputerowe. Jest i trzeci wspólokator, Marcin, też fajny.</p><p><img src=https://live.staticflickr.com/65535/51158430377_f324da2e38_z.jpg alt=https://live.staticflickr.com/65535/51158430377_f324da2e38_z.jpg></p><h2 id=finca>Finca</h2><p>Wbiliśmy się na obchody rocznicy updadku faszyzmu we Włoszech. Odbywają się na ekologicznej farmie. Samochód trzeba zostawić w wiosce (super żarcie w lokalnej knajpie) i iść 3 kilometry dnem kanionu. Na farmie palmy, pomidory, fasola, banany, samowystarczalny prąd, kurczaki i jurta z liści palmy, basen w zbiorniku retencyjnym. W ogóle pięknie, ale najbardziej w pamięć mi zapadło tiramisu.</p><h2 id=jazz>Jazz</h2><p>Jak to jest jak się wypali wiadro jazzu. Zaleganie w łóżku. A ja kompulsywnie zmywam naczynia. Nie podoba mi się. Choć bardziej chyba sam akt palenia, niż efekty, te nie są specjalnie widoczne. Pracuje się na pół gwizdka, jazz czy nie.</p><h2 id=znajoma-egzotyka>Znajoma egzotyka</h2><p>Fajnie jest wrócić w egzotyczne miejsce, nieznane nie stresuje, niecodzienne ekscytuje. Jak jest nowy skład, to można zgrywać bywalca. Pierwszy posiłek, z polecenia Daniela, jemy w <em>Taberna el Picoteo</em>, i miłe zaskoczenie, bo tu też jadłem pierwszą kolację poprzednio, a nie jest to wcale oczywiste miejsce. Drugie deja vu to <em>La Sirena</em> na plaży, jedna z licznych knajp w szeregu, i znów to do niej akurat trafiamy. Podejrzewam, że dobre oceny na TripAdvisorze albo Google Maps zwiększyły prawdopodobieństwo tych zdarzeń. Skoro już jesteśmy przy żarciu: <em>Lola</em> i <em>Calma Chicha</em> serwują wykwintne kolacje, całkiem dobre. Niby jest covidowy dołek, hotele pozamykane, turystów jak na lekarstwo, a i tak trzeba rezerwować stoliki.</p><h2 id=ribera>Ribera</h2><p>Eksploracje kulinarne zaowocowały jednym istotnym odkryciem: Ribera del Duero. Smakuje jak Rioja, ale jest dużo bardziej niszowe i najtańsze więcej kosztuje, więc można zabłysnąć w towarzystwie.</p></main><p class=date>10/05/2021</p><footer><script>MathJax={tex:{inlineMath:[["$","$"],["\\(","\\)"]],displayMath:[["$$","$$"],["\\[","\\]"]],processEscapes:!0,processEnvironments:!0},options:{skipHtmlTags:["script","noscript","style","textarea","pre"]}}</script><script id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script><hr>© Maciek Makowski 2010 &ndash; 2023. Content licensed under <a href=https://creativecommons.org/licenses/by-sa/4.0/>CC BY-SA 4.0</a></footer></body></html>