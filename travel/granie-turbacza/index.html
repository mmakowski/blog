<!doctype html><html lang=en-us><head><meta charset=utf-8><meta name=viewport content="width=device-width,initial-scale=1"><title>Granie Turbacza | Maciek's blog</title><link rel=stylesheet href=/blog/css/style.css><link rel=stylesheet href=/blog/css/fonts.css></head><body><nav><ul class=menu><li><a href=/blog/technology/>Tech</a></li><li><a href=/blog/travel/>Travel</a></li><li><a href=/blog/cooking/>Cook</a></li></ul><hr></nav><div class=article-meta><h1><span class=title>Granie Turbacza</span></h1></div><main><h1 id=dojazd>Dojazd</h1><p>PKP, ale z Krakowa jest bus; orientuję się dopiero w pociągu, choć na bilecie jest na czerwono: <em>bus zastępczy</em>. Trochę korków, w stronę Krakowa pierwsze trzy kilometry to 40 minut, ale mimo tego daję radę, zdążamy na nasz pociąg. Otwarte wagony są lepsze niż przedziały. W przedziale nie da się rozprostować nóg, i jest problem jak współpasażer brzydko pachnie albo głośno słucha muzyki na słuchawkach.</p><p>Na stacji w Nowym Targu wpadamy w łapy taksówkarza, już nas nie opuści do końca wyjazdu. Wozi na szlak i do knajpy, zatrzymuje się przy sklepie, radzi gdzie zjeść śniadanie. Raz tylko musieliśmy poczekać godzinę, bo akurat był na meczu. Podhale pokonało Resovię 1:0, już mu brakuje tylko punktu do Siarki.</p><h1 id=śnieg>Śnieg</h1><p>się utrzymuje przez kilka dni. Na słońcu gorąco, w cieniu zimno, ale nie wykorzystujemy wszystkich warstw. Kurtka z primaloftu przydaje się dopiero do położenia pod tyłek, gdy kładziemy się w krzakach jagód, na mokrej od topniejącego śniegu ziemi, i przez godzinę podziwiamy chmury. Zmieniają się nieustannie, tak jak nasza sytuacja. Jednego dnia wydaje się, że jesteśmy w najgorszej dupie, ale po jakimś czasie się układa.</p><p><img src=https://live.staticflickr.com/65535/51600652514_dd7e72c884_b.jpg alt=https://live.staticflickr.com/65535/51600652514_dd7e72c884_b.jpg></p><p>Dużo tu papieża, chadzał kiedyś tymi szlakami. Marek mówi, że w polsce trójca święta to Jezus, Matka Boska i JP2. Spotykamy strażnika parku, ma siekiero-ciupagę, sam zrobił. Podobno przydaje się na krnąbrnych turystów, a i można gwoździk przybić albo gałązkę urąbać. Powiedziałby nam co myśli o drewnianych chodnikach, leżących tu i ówdzie na szlaku na Gorc, ale jest jeszcze w pracy.</p><p>My za to nie mamy zahamowań żeby mówić co myślimy o motorach na szlaku. Bardzo nam się nie podobają, a jeździ nich sporo, zwłaszcza zielonym między Nowym Targiem a Obidową. Pieszych też dużo, ale nie przeszkadzają aż tak. W końcu to weekend, piękna pogoda, szlaki łatwo dostępne.</p><h1 id=żarcie>Żarcie</h1><p>na Turbaczu podobno najlepsze w polskich górach. Menu zajmuje wielką tablicę. Szarlotka, smażone rydze, placki ziemniaczane, naleśniki, kotlety, kawa z ekspresu — choć ta akurat niesmaczna. Wszystko na wielką skalę, bo przez schronisko przewalają się tłumy. Budynek niczego sobie, kilkadziesiąt pokoi, a mimo tego nie mają dla nas miejsca z soboty na niedzielę. Tylko kibli mało, trzy na piętro.</p><p>W schronisku nie ma miejsca, więc ostatnia noc w Nowym Targu. Gramy w bilard i jemy. <em>Absynt</em> miał swoje pięć minut sławy gdy odwiedziła go Magda Gessler. Można te pięć minut oglądać w kółko na telewizorze za barem. Wystrój odjazdowy, Gaudi, Alicja w krainie czarów i psychodeliczna halucynacja w jednym. Jedzenie robi mniejsze wrażenie, choć do łopatki jagnięcej trudno się było przyczepić. <em>Kaprys</em> z pretensjami, szklana ścianka z płynem i bąbelkami, atmosfera weselno-małomiasteczkowa. Śniadanie całkiem niezłe. Szef za barem bezbłędnie identyfikuje nas jako wychowanków ostatniej dekady XX w i puszcza przeboje 2Unlimited.</p><p>W <em>Deja Vue</em> (sic!) też lata 90, ale z innej parafii zupełnie — grunge. Dobrze się komponuje z ristretto i mało słodkim, mocno tłustym tiramisu. My, sybaryci!</p><p><a href=https://www.flickr.com/gp/mmakowski/Bt51a3>Turbacz</a></p></main><p class=date>18/11/2021</p><footer><script>MathJax={tex:{inlineMath:[["$","$"],["\\(","\\)"]],displayMath:[["$$","$$"],["\\[","\\]"]],processEscapes:!0,processEnvironments:!0},options:{skipHtmlTags:["script","noscript","style","textarea","pre"]}}</script><script id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script><hr>© Maciek Makowski 2010 &ndash; 2022. Content licensed under <a href=https://creativecommons.org/licenses/by-sa/4.0/>CC BY-SA 4.0</a></footer></body></html>