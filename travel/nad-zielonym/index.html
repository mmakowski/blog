<!doctype html><html lang=en-us><head><meta charset=utf-8><meta name=viewport content="width=device-width,initial-scale=1"><title>Nad Zielonym | Maciek's blog</title><link rel=stylesheet href=/blog/css/style.css><link rel=stylesheet href=/blog/css/fonts.css></head><body><nav><ul class=menu><li><a href=/blog/technology/>Tech</a></li><li><a href=/blog/travel/>Travel</a></li><li><a href=/blog/cooking/>Cook</a></li></ul><hr></nav><div class=article-meta><h1><span class=title>Nad Zielonym</span></h1></div><main><p>Czy jestem na wsi, czy w mieście, żyję w izolacji, w bańce. Na polu biwakowym tak się nie da, jest się blisko ludzi — może nie do końca przypadkowych, bo już ci, którzy decydują się spędzać czas w namiotach, to wyselekcjonowana grupa — lecz wciąż nie tak sprofilowana jak moje codzienne otoczenie.</p><p>Okazuje się, że nie ma się czego bać. Groźnie wyglądający brodacz w kamuflarzu i łysy w czarnym t-shircie przynoszą nam świeżo zrąbany pień na ognisko. Rodzina w Defenderze jest przemiła, karmi dzieci budyniem, towarzyszy nam przy ognisku. Czasem ktoś nieprzychylnie skomentuje zachowanie dzieci, albo brak reakcji z naszej strony, ale wszystko w dość cywilizowany sposób.</p><p><img src=https://live.staticflickr.com/65535/51387479497_ea014d3143_c.jpg alt="odciąg namiotu przypięty do ziemi śledziem"></p><p>Rodzinne biwakowanie, jak i pewnie wszystkie inne okazje, obraca się wokół potrzeb dzieci. Mogą się bawić w wodzie, ganiać z rówieśnikami, a w czasie, gdy tego nie robią, trzeba im zapewnić rozrywki. Trzeba karmić, przebierać, myć, kłaść spać. To zajmuje prawie cały dzień. Czasem są &ldquo;grzeczne&rdquo; (czyli robią to, czego od nich oczekujemy), często nie, rodzice się stresują, nie-rodzicom udziela się nerwowa atmosfera.</p><p>Bez prysznica da się żyć, zwłaszcza, gdy obok jest jezioro. Po wodę pitną trzeba chodzić, ale to niecałe 10 minut w jedną stronę, nawet dobrze, można zażyć trochę ruchu. Drewno na ognisko da się pozyskać z lasu, jest sporo gałęzi, ale z grubszymi cienko. Chyba, że brodacz z łysym pozyskają i przyniosą.</p><p><a href=https://www.flickr.com/gp/mmakowski/830S63>Nad Zielonym (2021)</a></p></main><p class=date>19/08/2021</p><footer><script>MathJax={tex:{inlineMath:[["$","$"],["\\(","\\)"]],displayMath:[["$$","$$"],["\\[","\\]"]],processEscapes:!0,processEnvironments:!0},options:{skipHtmlTags:["script","noscript","style","textarea","pre"]}}</script><script id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script><hr>© Maciek Makowski 2010 &ndash; 2022. Content licensed under <a href=https://creativecommons.org/licenses/by-sa/4.0/>CC BY-SA 4.0</a></footer></body></html>