<!doctype html><html lang=en-us><head><meta charset=utf-8><meta name=viewport content="width=device-width,initial-scale=1"><title>Przyroda i arystokracja | Maciek's blog</title><link rel=stylesheet href=/blog/css/style.css><link rel=stylesheet href=/blog/css/fonts.css></head><body><nav><ul class=menu><li><a href=/blog/technology/>Tech</a></li><li><a href=/blog/travel/>Travel</a></li><li><a href=/blog/cooking/>Cook</a></li></ul><hr></nav><div class=article-meta><h1><span class=title>Przyroda i arystokracja</span></h1></div><main><p>W zeszłym roku Z. wpadła na pomysł, żeby kupić samochód i robić sobie długoweekendowe wypady do parków narodowych. No więc kupiłem, trzynastoletniego Forda StreetKa, któremu po pięciu minutach jazdy wystrzeliła uszczelka z pod głowicy, tak że później bałem się nim jechać dalej niż 10 mil, i ostatecznie sprzedałem go dwóm Rumunom za 300 funtów. Do parków tym niemniej jeździmy, wynajętymi autami, co ma same prawie zalety: wychodzi taniej, samochody są nowiutkie, i można sobie zrobić testy jak się z różnymi autami żyje. Ostatnio dostaliśmy Mini Cooper Countryman w kolorze kremowym, śliczny samochód z dwuskrzydłowymi drzwiami z tyłu i przydającymi retro-uroku owalnymi detalami. Wszystko to trochę przerost formy nad treścią, którego kulminacją jest podświetlenie wielkiej, okrągłej konsoli centralnej, z kolorem zmieniającym się w zależności od aktualnej funkcji wyświetlacza oraz humoru autka. Choć jeździło się nim nawet nieźle, nie kupiłbym sobie takiego – może i urodziwy, ale mało ekonomiczny, <a href=Blog/Travel/Na%20po%C5%82udnie%20od%20Nashville.md>Prius</a> wciąż jest dla mnie na topie.</p><h2 id=-->* * *</h2><p>Wyjazd ten dostałem w prezencie urodzinowym od Z., ona pozałatwiała zakwaterowanie i wymyśliła co kiedy robimy. W odróżnieniu od poprzednich wyjazdów do parków narodowych, które składały się w głównej mierze z forsownych marszów przez mokradła, w South Downs skupiliśmy się w większej mierze na dzedzictwie kulturowym i okazach przyrodniczych. Niektóre z atrakcji okazały się nadspodziewanie efektowne. Chronologicznie:</p><p><strong>Kaplica w Lancing College</strong> ma najwyższe w Anglii sklepienie. Gdyby nie to, że jest mało zabrudzona i że główne wrota wciąż są w budowie, nie zorientowałbym się, że to wiktoriańskie neo, a nie oryginalny gotyk. Efektowny obiekt, można go obejrzeć w 15 minut i jechać dalej. Sam koledż jest bardzo ładnie położony na wzgórzu i idealnie pasuje do stereotypu prestiżowej, prywatnej szkoły średniej z internatem, ale poza kaplicą nie ma w nim nic do zwiedzania.</p><p><strong>Zamek w Arundel</strong> to siedziba księcia Norfolk (skoro Norfolk, to czemu siedzi w West Sussex?), jego najstarsza część pochodzi z XI wieku, z czasów normańskich, zaś najnowsza jest wiktoriańska. Budynek jest okazały – na obejrzenie części otwartej dla zwiedzających warto poświęcić z półtorej godziny – a widoki z murów jak z bajki: zabytkowe miasteczko, w oddali wijąca się zakolami wśród zielonych wzgórz rzeka – po prostu idylla.</p><p><img src=https://live.staticflickr.com/944/27268273847_e540a6c862_c.jpg alt=https://live.staticflickr.com/944/27268273847_e540a6c862_c.jpg></p><p>Większą jeszcze atrakcją okazały się otaczające zamek ogrody, a w szczególności część położona w sąsiedztwie katedry, gdzie twórczo zakomponowane palmy, żywopłoty i łany tulipanów zrobiły na nas obojgu duże wrażenie. Chyba najciekawsze miejsce jakie odwiedziliśmy podczas tego wyjazdu.</p><p>W mieszczącym się na mokradłach <strong>rezerwacie ptaków Pullborough Brooks</strong> widzieliśmy pisklaka sowy – ledwo co, bo ukryty był w koronie drzewa – oraz dzięcioła zielonego. Był akurat sezon na słowiki, ale myśmy żadnego ani nie widzieli, ani nie słyszeli. W rozmieszczonych co kilkaset metrów kryjówkach do obserwacji ptaków można spokojnie spędzić z pół dnia, wpatrując się w łąki i wypatrując przez lornetkę (można wypożyczyć za £3) ciekawych okazów.</p><p><strong>Petworth House</strong> jest, podobnie jak zamek w Arundel, posiadłością jakiegoś arystokratycznego rodu. Miejsce jest znane z dużej kolekcji pejzarzy Turnera, z których część została stworzona jako część całościowego projektu wystroju sal pałacowych. Warta obejrzenia jest też wielka klatka schodowa, klasycystycznie wymalowana od podłogi do sufitu. Z. przyciągnęła tu wystawa o Elizabeth Illive, malżonce pana tej posiadłości, która uznawana była za niezwykle inteligentną – dostała między innymi medal królewskiego towarzystwa technicznego za ulepszoną wersję dźwigni do podnoszenia głazów w kamieniołomach. Wystawa składała się z jednej salki, w której umieszczono kilka plansz z biografią pani Illive oraz rekonstrukcję laboratorium, która owa zaradna kobieta zbudowała w celu prowadzenia eksperymentów nad wartością odżywczą ziemniaków.</p><p>Największą atrakcją sąsiadującego z Petworth House <strong>Petworth Deer Park</strong> nie są wcale jelonki, których setka przynajmniej pasie się na rozległych łąkach w centrum parku, lecz wiekowe drzewa – dęby i kasztany jadalne. Najstarszy dąb ma około tysiąca lat, jest bardzo gruby i wygląda na całkiem żywy. Na stronie National Trust znaleźć można opis trasy przechodzącej obok wszystkich godnych uwagi drzew, warto zarezerwować sobie na nią około dwóch godzin.</p><p>Tuż obok Brighton leży polodowcowa dolinka <strong>Devil’s Dyke</strong>. Ze szczytu wzgórza, gdzie mieści się spory parking i skąd rozciąga się piękna perspektywa South Downs, zaczyna się szereg tras. Najdłuższa pętla zajmuje około dwóch godzin, w połowie drogi odpocząć można w kawiarence na zabytkowej farmie. Dolinka jeste efektowna, o trawiastych zboczach i regularnym profilu litery “v”.</p><p><img src=https://live.staticflickr.com/969/42139163071_982f880aec_c.jpg alt=https://live.staticflickr.com/969/42139163071_982f880aec_c.jpg></p><p><strong>Brighton Pavillon</strong> to kuriozalny pałac, zlepek kolonialnych, indyjsko-chińskich inspiracji, pokazujący jak Europejczycy z początku XIX wieku wyobrażali sobie orient. Kazał go sobie wybudować książę regent Jerzy, żeby spędzać czas nad morzem i mieć gdzie ukrywać swoje rosnące brzucho. Gdy tron przejęła królowa Wiktoria, pawilon nie przypadł jej do gustu, bowiem pospólstwo miało do niego zbyt łatwy dostep – pałac mieści się na miejskim skwerze, w otoczeniu kamienic – a na domiar złego morza z niego nie widać, pomimo że odległe jest o raptem 200 metrów. Wyprowadziła się więc do zamku w Windsor, zaś pawilon sprzedała miastu Brighton, które używało go do celów reprezentacyjnych, jako szpitala podczas Pierwszej Wojny Światowej, a kilkadziesiąt lat temu zaczęło go restaurować i udostępniać zwiedzającym. Kicz to czy geniusz trudno powiedzieć, ale zobaczyć trzeba.</p><h2 id=---1>* * *</h2><p>Jak widać, w cztery dni zaliczyliśmy sporo interesujących wycieczek, a i tak nie wymieniłem wszystkich – bardzo udany był to wyjazd, słowa uznania należą się Z. za plan i realizację. Co jeszcze? Nasza kwatera w King’s Arms w Fernhurst przyjemna, choć trochę słychać było przebiegającą obok A286. Na miejscu jedzenie pubowe (befsztyk bardzo smaczny) oraz, tuż obok, hinduska restauracja Banyan, curry bez rewelacji, ale w zupełnie jadalne (jak zwykle zamówiliśmy zbyt dużo). Inne przetestowane przez nas jadłodajnie to Angel Inn w Petworth – kuchnia trochę z ambicjami, ale nie nadmiernie wyszukana, dobrze wcelowali, moim zdaniem – oraz Robin Hood Inn w Rowland’s Castle – przyzwoity standard na lancz. W Brighton jedliśmy w wegetariańskim Food for Friends, dość efekciarskie, niby dużo różnych rzeczy na talerzu, ale bogactwem smaków nie mogło się równać z mistrzowskimi, wyrafinowanymi kompozycjami londyńskiego Vanilla Black. Aby dotrzeć do centrum Brighton odstaliśmy 30 minut w koszmarnym korku – warto o tym następnym razem pamiętać wybierając się nad morze w gorący, weekendowy dzień, i jakoś inaczej planować transport.</p><p><a href=https://www.flickr.com/gp/mmakowski/4i454z>South Downs</a></p></main><p class=date>16/05/2018</p><footer><script>MathJax={tex:{inlineMath:[["$","$"],["\\(","\\)"]],displayMath:[["$$","$$"],["\\[","\\]"]],processEscapes:!0,processEnvironments:!0},options:{skipHtmlTags:["script","noscript","style","textarea","pre"]}}</script><script id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script><hr>© Maciek Makowski 2010 &ndash; 2022. Content licensed under <a href=https://creativecommons.org/licenses/by-sa/4.0/>CC BY-SA 4.0</a></footer></body></html>