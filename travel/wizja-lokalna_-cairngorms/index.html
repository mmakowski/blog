<!doctype html><html lang=en-us><head><meta charset=utf-8><meta name=viewport content="width=device-width,initial-scale=1"><title>Wizja lokalna: Cairngorms | Maciek's blog</title><link rel=preconnect href=https://fonts.googleapis.com><link rel=preconnect href=https://fonts.gstatic.com crossorigin><link href="https://fonts.googleapis.com/css2?family=Lora:ital,wght@0,400;0,700;1,400;1,700&display=swap" rel=stylesheet><link rel=stylesheet href=/blog/css/style.css><link rel=stylesheet href=/blog/css/fonts.css></head><body><nav><ul class=menu><li><a href=/blog/technology/>Tech</a></li><li><a href=/blog/travel/>Travel</a></li><li><a href=/blog/cooking/>Cook</a></li></ul><hr></nav><div class=article-meta><h1><span class=title>Wizja lokalna: Cairngorms</span></h1></div><main><p>Minęły już dwa lata od <a href=/blog/travel/osiem-dni-na-szczycie-afryki/>Kilimandżaro,</a> nawyższy więc czas znów się trochę sponiewierać. Naczytawszy się Cherry-Garrarda i Shackletona wymyśliłem zimową ekspedycję. Na Grenlandię, czy nawet Svalbard, drogo, i niebezpiecznie – niedźwiedzie polarne, daleko od cywilizacji. Możnaby więc wybrać się gdzieś na północ UK, gdzie leży śnieg – do Cairngorms, na przykład – i powyobrażać sobie, że się jest polarnym podróżnikiem. Wymyśliłem nawet trasę: Aviemore – Glen Dee – Inverey – Glen Tilt – Blair Atholl. Z namiotem i jedzeniem na plecach powinno dać się zrobić w pięć dni.</p><p>W niecodziennym przebłysku zdrowego rozsądku skonstatowałem, że nie mam pojęcia jak zimowe Cairngorms wyglądają w rzeczywistości i jakiego rodzaju sprzęt będzie wskazany. Zapisałem się więc na odbywający sie w okolicach Aviemore kurs chodzenia po górach w zimie i zarezerwowałem sobie dodatkowe kilka dni na rozpoznanie terenu. Kurs w porządku, przerabialiśmy techniki jak te z <a href="https://www.youtube.com/watch?v=QN58FtFy7dU">wideł BMC</a>, a także pozyskiwaliśmy cenną wiedzę na temat zasady zachowania energii (należy zachowywać energię i wybierać najmniej fatygującą trasę) oraz interpretacji prognóz lawinowych. Wizja lokalna okazała się bardzo owocna: na początku był piękny śnieg, ale po dwóch dniach przyszła odwilż i wszystko spłynęło. Nie ma więc co liczyć na <em>immersive polar experience</em> w dolinach Cairngorms.</p><p>Kolejny pomysł: Hardangervidda. Nawet w lecie było zimno, polarnik Marek Kamiński trenował tam podobno przed wyprawami na bieguny. Znalezienie taniego lotu do Oslo lub Bergen nie powinno sprawić problemu.</p><p><img src=https://live.staticflickr.com/4705/39897256812_c556f17aed_c.jpg alt=https://live.staticflickr.com/4705/39897256812_c556f17aed_c.jpg></p><p><a href=https://www.flickr.com/gp/mmakowski/uU1Q7W>Cairngorms Reconnaissance</a></p></main><p class=date>28/01/2018</p><footer><script>MathJax={tex:{inlineMath:[["$","$"],["\\(","\\)"]],displayMath:[["$$","$$"],["\\[","\\]"]],processEscapes:!0,processEnvironments:!0},options:{skipHtmlTags:["script","noscript","style","textarea","pre"]}}</script><script id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script><hr>© Maciek Makowski 2010 &ndash; 2022. Content licensed under <a href=https://creativecommons.org/licenses/by-sa/4.0/>CC BY-SA 4.0</a></footer></body></html>