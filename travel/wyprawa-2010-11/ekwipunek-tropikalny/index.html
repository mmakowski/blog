<!doctype html><html lang=en-us><head><meta charset=utf-8><meta name=viewport content="width=device-width,initial-scale=1"><title>Ekwipunek tropikalny | Maciek's blog</title><link rel=stylesheet href=/css/style.css><link rel=stylesheet href=/css/fonts.css></head><body><nav><ul class=menu><li><a href=/blog/technology/>Tech</a></li><li><a href=/blog/travel/>Travel</a></li><li><a href=/blog/cooking/>Cook</a></li></ul><hr></nav><div class=article-meta><h1><span class=title>Ekwipunek tropikalny</span></h1><h2 class=date>2010/11/10</h2></div><main><p>Przy okazji wcześniejszych wyjazdów zgromadziliśmy sporo sprzętu turystycznego: plecaki, kurtki, buty itp. Jako że nasze wycieczki ograniczały się dotychczas do Europy, a w ostatnich latach właściwie wyłącznie do Anglii, wyposażenie to przystosowane jest do innego nieco klimatu niż ten, który nas czeka w Azji i Australii. Ponadto charakter wyprawy będzie dość zróżnicowany: sporo czasu planujemy spędzać w miastach i miasteczkach Kambodży i Wietnamu, kilka tygodni w samochodzie, być może kilka dni w dżungli. Wiele elementów wyposażenia – jak: buty trekkingowe, kurtka przeciwdeszczowa, długie spodnie – mieć ze sobą musimy, ale prawdopodobnie będziemy większość czasu dźwigać w plecaku, tak że dobrze by było, żeby były jak najlżejsze.</p><p>Przegląd naszego starego ekwipunku wykazał, że niewielka jego część spełnia te kryteria; moja para butów turystycznych waży ponad półtora kilo, kurtka (North Face Free Thinker II, którą nota bene gorąco polecam na wyprawy w chłodnym klimacie, w Laponii sprawdzała się świetnie) też jest duża i ciężka, to samo można powiedzieć o ulubionych spodniach turystycznych (M65), nie wspominając już o tym, że ugotowałbym się w nich w przeciągu kwadransa. Czekało nas trochę zakupów.</p><h2 id=ubrania-i-buty>Ubrania i buty</h2><p>Większość rzeczy nabywamy online, jednak w przypadku ubrań warto czasem wybrać się do sklepu osobiście, pomacać materiał, podreptać w butach i ogólnie zapoznać się bliżej z tym, co jest dostępne. Szczęśliwym trafem londyńskie zagłębie z ekwipunkiem turystycznym mieści się w samym centrum, wokół Covent Garden. W obrębie kilkudziesięciu metrów znaleźć można osiem dużych sklepów, a kolejne nieopodal, przy Long Acre.</p><p><img src=https://farm5.staticflickr.com/4104/5172664616_fc7498cd09.jpg alt=https://farm5.staticflickr.com/4104/5172664616_fc7498cd09.jpg></p><p>Obchód tych przybytków nie pozbawił mnie rozterek, wręcz przeciwnie. Kupić typowe buty trekkingowe czy tzw. “approach”, czyli półbuty na solidnej podeszwie? Kurtka Kathmandu czy Arc’teryx? I skąd, do cholery, wziąć bawełniane spodnie z odpinanymi nogawkami, skoro wszystkie dostępne są z plastiku? Ostatecznie decyzje udało się jakoś podjąć i do domu wróciliśmy obładowani dwiema nowymi parami butów, kurtką dla mnie oraz spodniami i koszulą dla Ani.</p><p>Ubrań standardowych weźmiemy niewiele – będzie można dokupić na miejscu, jeśli zajdzie taka potrzeba.</p><h2 id=bagaże-i-spanie>Bagaże i spanie</h2><p>Tu sytuacja była stosunkowo niezła: plecaki i samonadmuchujące się materacyki są w dobrym stanie, namiotu nie bierzemy, dokupić trzeba było tylko śpiwory i jakąś ochronę przed komarami. Za radą Kuby wybraliśmy syntetyczne, leciutkie, z komfortem do +12ºC i z suwakami, które pozwalają na spięcie w jeden duży śpiwór. Do tego jedwabne wkładki do śpiworów i jedna duża moskitiera na podwójne spanie.</p><p>Nabyliśmy też <a href="http://www.amazon.co.uk/Travel-Blue-Folding-Ruck-Sack/dp/B000R2FMTU/ref=pd_cp_ap_3">plecaczek, który zwija się do własnej kieszeni</a> i <a href="http://www.amazon.co.uk/Tatonka-Skin-Money-Belt-Natural/dp/B000FSEWMO/ref=sr_1_1?ie=UTF8&s=sports&qid=1289638677&sr=8-1-spell">paski na pieniądze i dokumenty</a>.</p><h2 id=lekarstwa-i-kosmetyki>Lekarstwa i kosmetyki</h2><p>O zagadnieniach zdrowotnych napiszę pewnie jeszcze osobno, tu ograniczę się do zawartości apteczki. Przede wszystkim profilaktyka przeciwmalaryczna: preparat odstraszający owady <a href=http://lifesystems.co.uk/psec/insect_repellents/50_insect_repellent.htm>zawierający 50% DEET</a> i 56 tabletek Malarone, który jest polecany jako najlepsze z dostępnych lekarstw zapobiegających malarii. Inną nieprzyjemnością na którą trzeba być przygotowanym są zatrucia pokarmowe. Bierzemy Imodium i Bimuno (jedno przeciwdziała rozwolnieniu a drugie wspomaga florę bakteryjną) oraz preparat nawadniający. W zachowaniu higieny pomoże też uniwersalne, antybakteryjne mydło w płynie. Reszta to typowe wyposażenie podróżnej apteczki: jakiś preparat odkażający, plastry, bandaż i, w charakterze generycznego środka przeciwzapalno-przeciwbólowego, Paracetamol.</p><p>Bardzo ważna jest też ochrona przed słońcem, szczególnie w Australii. Ja biorę kapelusz turystyczny z szerokim rondem i bandanę; Ania jeszcze do końca nie przemyślała sprawy, ale przed wyjazdem coś sobie zapewne zorganizuje. Kremy z filtrem można będzie kupić na miejscu.</p><h2 id=elektronika>Elektronika</h2><p>Ta kategoria budziła mój szczególny entuzjazm – preteksty do nabywania nowych zabawek są zawsze mile widziane. Po pierwsze, narzędzia komunikacyjne. Nasze obecne telefony mają parę mankamentów: wymagają codziennego ładowania, są stosunkowo duże, ciężkie i niezbyt wytrzymałe. Mają też jednak tę istotną zaletę, że pozwalają na korzystanie z Internetu; poza tym większość podróży odbywać się będzie w cywilizowanych warunkach, tak że wymienione wcześniej wady nie powinny być zbyt dokuczliwe.</p><p><img src=https://farm5.staticflickr.com/4088/5172187677_b2587aea0f.jpg alt=https://farm5.staticflickr.com/4088/5172187677_b2587aea0f.jpg></p><p>W dzisiejszych czasach trudno sobie wyobrazić dłuższy wyjazd bez komputera (jak inaczej uzupełniałbym tę relację?). Zakupiliśmy <a href="http://uk.asus.com/product.aspx?P_ID=hbAiLQA6LRG0qcNH">Asusa Eee Pc 1018p</a>, ze względu na niewielką masę i aluminiową obudowę, która, miejmy nadzieję, zapewni wytrzymałość na trudy podróży. Firmowo zainstalowane Windows 7 zastąpiłem <a href=http://www.ubuntu.com/netbook>Ubuntu 10.10</a> i komputerek sprawuje się dobrze, jedyny odkryty dotychczas mankament to nie działające usypianie i hibernacja.</p><p>Wyjazd jest też doskonałą okazją do aktualizacji sprzętu fotograficznego. Od dłuższego czasu miałem na oku <a href=http://www.canon.co.uk/for_home/product_finder/cameras/digital_camera/powershot/powershot_s90/index.aspx>Canona S90</a>, a jako że niedawno ukazała się poprawiona wersja, <a href=http://www.canon.co.uk/For_Home/Product_Finder/Cameras/Digital_Camera/PowerShot/PowerShot_S95/>S95</a>, na nią padł wybór. Urządzenie to od typowych aparatów tego formatu odróżnia się bardzo jasnym obiektywem (f/2.0, cokolwiek by to nie znaczyło) i trybem pełnej kontroli ręcznej: można samemu ustawiać czas naświetlania, przesłonę i ostrość – choć z moich pobieżnych oględzin wynika, że przydatność tej ostatniej opcji jest dyskusyjna. Do aparatu dokupiłem specjalną <a href="http://www.google.co.uk/products/catalog?hl=en&rlz=1C1SVED_enGB386GB386&q=canon+wp-dc+38&um=1&ie=UTF-8&cid=18179531017758787052&ei=yEPeTJyDNIjJhAfNneC8DQ&sa=X&oi=product_catalog_result&ct=result&resnum=3&sqi=2&ved=0CCkQ8wIwAg#">kasetkę, która pozwala na robienie zdjęć pod wodą</a>. Jest to bardzo skomplikowany wynalazek, ciekaw jestem jak się sprawdzi w praktyce.</p><p>Mamy więc masę sprzętu na prąd, każdy z własnym zasilaczem w brytyjskim standardzie. Problem z ładowaniem planuję rozwiązać biorąc jedną przejściówkę, którą będzie można wetknąć do tamtejszych gniazdek, oraz rozgałęziacz, do którego bedzie można podpiąć cztery brytyjskie wtyczki.</p><p>No i w końcu nie mogłem się oprzeć pokusie sprawienia sobie nowego zegarka. Wybrałem <a href="http://www.google.co.uk/products?hl=en&pwst=1&rlz=1C1SVED_enGB386GB386&q=Timex+Expedition+Titanium+E-Compass+Watch&um=1&ie=UTF-8&ei=r8ndTPG5NITDhAfvoaywDQ&sa=X&oi=product_result_group&ct=image&resnum=1&ved=0CCkQzAMwAA">Timex Expedition Titanium E-Compass</a>, i od razu po rozpakowaniu zacząłem trochę żałować, bo bydlę jest ogromne, grube na ponad centymetr, pasek sztywny i przez to niezbyt wygodny, a przydatność wbudowanego kompasu wątpliwa – ale zobaczymy, jak się sprawdzi w warunkach bojowych.</p><h2 id=lista-ciekawszego-sprzętu>Lista ciekawszego sprzętu</h2><h3 id=ania>Ania</h3><ul><li>plecak: Karrimor Jaguar 65+15</li><li>buty: <a href="http://www1.teva.com/gb/ProductDetails.aspx?g=w&categoryID=793&productID=4108&model=Dalea+Mid+eVent">Teva Dalea Mid eVent</a></li><li>kurtka: North Face Aark</li><li>śpiwór: <a href=http://www.lifeventure.co.uk/htm/sleepgear/SL750-sleeping-bag.html>Lifeventure Sleeplight 750</a></li></ul><h3 id=maciek>Maciek</h3><ul><li>plecak: Karrimor Sabre 60-100</li><li>buty: <a href="http://www1.teva.com/gb/ProductDetails.aspx?g=m&categoryID=784&productID=4104&model=Riva+Leather+Mid+eVent">Teva Riva Leather Mid eVent</a></li><li>kurtka: <a href=http://www.kathmandu.co.uk/Mens/Jackets_&_Vests/Rainwear/12044/Armstrong_Jacket_v3_Men.html>Kathmandu Armstrong</a></li><li>śpiwór: <a href=http://www.lifeventure.co.uk/htm/sleepgear/SL750-sleeping-bag.html>Lifeventure Sleeplight 750</a></li></ul><h3 id=wspólne>Wspólne</h3><ul><li>netbook: <a href="http://uk.asus.com/product.aspx?P_ID=hbAiLQA6LRG0qcNH">Asus Eee Pc 1018p</a></li><li>aparat: <a href=http://www.canon.co.uk/For_Home/Product_Finder/Cameras/Digital_Camera/PowerShot/PowerShot_S95/>Canon S95</a> (+<a href="http://www.google.co.uk/products/catalog?hl=en&rlz=1C1SVED_enGB386GB386&q=canon+wp-dc+38&um=1&ie=UTF-8&cid=18179531017758787052&ei=yEPeTJyDNIjJhAfNneC8DQ&sa=X&oi=product_catalog_result&ct=result&resnum=3&sqi=2&ved=0CCkQ8wIwAg#">ubranko podwodne</a>)</li></ul></main><footer><script>MathJax={tex:{inlineMath:[["$","$"],["\\(","\\)"]],displayMath:[["$$","$$"],["\\[","\\]"]],processEscapes:!0,processEnvironments:!0},options:{skipHtmlTags:["script","noscript","style","textarea","pre"]}}</script><script id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script><hr>© Maciek Makowski 2010 &ndash; 2022. Content licensed under <a href=https://creativecommons.org/licenses/by-sa/4.0/>CC BY-SA 4.0</a></footer></body></html>