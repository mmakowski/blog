<!doctype html><html lang=en-us><head><meta charset=utf-8><meta name=viewport content="width=device-width,initial-scale=1"><title>Trasa | Maciek's blog</title><link rel=stylesheet href=/blog/css/style.css><link rel=stylesheet href=/blog/css/fonts.css></head><body><nav><ul class=menu><li><a href=/blog/technology/>Tech</a></li><li><a href=/blog/travel/>Travel</a></li><li><a href=/blog/cooking/>Cook</a></li></ul><hr></nav><div class=article-meta><h1><span class=title>Trasa</span></h1></div><main><p>Jedziemy na wakacje! O dłuższej przerwie myślałem od jakichś dwóch lat i po licznych perypetiach, rezygnacji z ambitnych planów podróży z Alaski do Terra del Fuego, bojach Ani o urlop i zawirowaniach związanych z moją pracą stanęło na tym, że piątego grudnia wyjeżdżamy na osiem tygodni do Azji południowo-wschodniej i Australii.</p><iframe src="https://www.google.com/maps/d/embed?mid=1Xp_34HEmX0j6qUICz4V52HqpqTs&ehbc=2E312F" width=640 height=480></iframe><p>Na początku tego roku, po ustaleniu, że do dyspozycji mamy około dwóch miesięcy, krystalizować zaczęły się pomysły na trasę: początkowo była to jazda samochodem z zachodu na wschód Australii, później do planu dołączyła Nowa Zelandia, w następnej kolejności fragmenty Azji południowo-wschodniej, które byłyby po drodze. W pewnym momencie byliśmy niemalże zdecydowani na <a href=http://www.oneworld.com/ow/air-travel-options/round-the-world-fares/oneworld-explorer>bilet lotniczy dookoła świata</a>. Mieliśmy już wybrane wszystkie loty – przez Buenos Aires, Mendozę, Santiago de Chile, Limę, do Nowej Zelandii, później Australii i przez Singapur do domu – pozostawało tylko wykupić bilet. W międzyczasie okazało się jednak, że nasi przyjaciele, Marta i Kuba, którzy <a href=http://www.nastopach.pl/>w trasie są od kwietnia</a>, planują około świąt bożego narodzenia być w Wietnamie, gdzie spotykać się będą z Trungiem, naszym wspólnym, pochodzącym z Wietnamu, kumplem. Dołączyć do tak znakomitego towarzystwa w egzotycznej scenerii i zwiedzać wspólnie? Tej okazji przepuścić nie mogliśmy. Konieczna była zatem rewizja naszych planów, spotkanie odbyć się ma bowiem niemal dokładnie w połowie okresu, który mamy do dyspozycji, a Wietnam leżał dotąd na peryferiach naszych zainteresowań. Odpadła zatem Nowa Zelandia, pojawiła sie za to, jako jeden z głównych punktów programu, Kambodża.</p><p>Obecny szlak obejrzeć można na załączonym obrazku. Zaczynamy od przylotu do Bangkoku. Tam spędzimy kilka dni, po czym lądem ruszymy do Siem Reap, oglądać <a href=http://en.wikipedia.org/wiki/Angkor_Wat>Angkor Wat</a>; z tamtąd do stolicy Kambodży, Phnom Penh, następnie na trekking po dźungli do Banlung. Z tamtąd przedostać się musimy na północ Wietnamu, do Hanoi, gdzie spotykamy się z Trungiem a także Martą i Kubą – chyba, że na parę globtroterów natkniemy się wcześniej. Kilka dni poświęcimy na zwiedzanie <a href=http://en.wikipedia.org/wiki/Halong_Bay>zatoki Halong</a> i Hanoi, po czym pociągiem ruszymy na południe, do Sajgonu. W Nowy Rok lecimy przez Singapur i Darwin do Cairns, gdzie spędzimy kilka dni nurkując na <a href=http://en.wikipedia.org/wiki/Great_Barrier_Reef>Wielkiej Rafie</a>, następnie wynajętym <a href=http://www.jucy.com.au/jucy-choppa.asp>mini-karawanem</a> pojedziemy na południe, do Sydney, gdzie rozstaniemy się z Martą i Kubą i skąd, przez Singapur, wrócimy do Londynu.</p><p>Tak plan wygląda w zarysie; jego szkielet stanowią długodystansowe loty, które mamy już wykupione. Poza tym jest kilka elementów do których jesteśmy przywiązani – Angkor Wat, spotkanie z przyjaciółmi, pociąg Hanoi – Sajgon, Wielka Rafa – ale szczegóły mogą ulec, i pewnie ulegną, zmianom.</p><p>W kolejnych odcinkach tej przedwyjazdowej relacji postaram się zdać sprawę z innych aspektów przygotowań: kompletowania sprzętu, spraw zdrowotnych itp. Wszystkie wpisy znaleźć będzie można tutaj: <a href=https://blog.mmakowski.com/travel>https://blog.mmakowski.com/travel</a>.</p></main><p class=date>2010/11/05</p><footer><script>MathJax={tex:{inlineMath:[["$","$"],["\\(","\\)"]],displayMath:[["$$","$$"],["\\[","\\]"]],processEscapes:!0,processEnvironments:!0},options:{skipHtmlTags:["script","noscript","style","textarea","pre"]}}</script><script id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script><hr>© Maciek Makowski 2010 &ndash; 2022. Content licensed under <a href=https://creativecommons.org/licenses/by-sa/4.0/>CC BY-SA 4.0</a></footer></body></html>